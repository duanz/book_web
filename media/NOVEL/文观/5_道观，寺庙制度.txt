每观观主一人，上座一人，监斋一人，共网统众事。而道士修行有三号：其一曰法师，其二曰威仪师，其三曰律师。其德高思精谓之练师。而斋有七名：其一曰金录大斋，(调和阴阳，消灾伏害，为帝王国土延祚降福。)其二曰黄录斋，(并为一切拔度先祖。)其三曰明真斋，(学者自斋齐先缘。)其四曰三元斋，(正月十五日天官，为上元；七月十五日地官，为中元；十月十五日水官，为下元，皆法身自忏愆罪焉。)其五曰八节斋，(修生求仙之法。)其六曰涂炭斋，(通济一切急难。)其七曰自然斋。(普为一切祈福。)而禳谢复三事：其一曰章，其二曰醮，其三曰理沙。大抵以虚寂自然无为为宗。

每寺上座一人，寺主一人，都维那一人，共纲统众事。而僧持行者有三品：其一曰禅，二曰法，三曰律。大抵皆以清静慈悲为宗。(释氏之源，秦、汉已前未传中土。

凡道士、女道士衣服皆以木兰、青碧、皂荆黄、缁坏之色。

（本章完）

.