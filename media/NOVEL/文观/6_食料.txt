亲王每日细白米二升，粳米、粱米各一斗五升，粉一升，油五升，盐一升半，醋二升，蜜三合，粟一斗，梨七颗，苏一合，乾枣一升，木橦十根，炭十斤，葱、韭、豉、蒜、姜、椒之类各有差。每月给羊二十口；猪肉六十斤；鱼二十头，各一尽；酒九斗。)三品已上常食料九盘，(每日细米二升二合，粳米八合，面二升四合，酒一升半，羊肉四分，酱四合，醋四合，瓜三颗，盐、豉、葱、姜、葵、韭之类各有差；木橦，春二分，冬三分五厘；炭，春三斤，冬五斤。)四品、五品常食料七盘，(每日细米二升，面二升三合，酒一升半，羊肉三分，瓜两颗，余并同三品。若断屠及决囚日，停肉，给油一合、小豆三合。三品已上亦同此。)六品已下、九品已上常食料五盘。(每日白米二升，面一升一合，油三勺，小豆一合，酱三合，醋三合，豉、盐、葵、韭之类各有差；木橦，春二分，冬三分。)凡诸王已下皆有小食料、午时粥料各有差。复有设食料、设会料，每事皆加常食料。又有节日食科。(谓寒食麦粥，正月七日、三月三日煎饼，正月十五日、晦日膏糜，五月五日粽，七月七日斫饼，九月九日麻葛糕，十月一日黍臛，皆有等差，各有配食料。)蕃客在馆设食料五等。蕃客设食料，蕃客设会料，各有等差焉

（本章完）

.